> Zrozumiałem, że napęd i przymus, które pozwoliły mi tak szybko odnieść sukces, mają swoją cenę, zapłaconą też przez wielu innych. Ważna była nie tyle ilość pracy, ile jej przesadne znaczenie w mojej wizji siebie. Byłem tak beznadziejnie uwięziony we własnej głowie, że stałem się niewolnikiem własnych myśli. Efektem było błędne koło bólu i frustracji. Musiałem odkryć, dlaczego tak się stało — jeśli chciałem uniknąć równie tragicznego załamania.

> Niezależnie od tego, w jakim miejscu się znajdujesz i co robisz, Twój najgorszy wróg znajduje się w Tobie. Jest nim Twoje ego.

> Po wyeliminowaniu ego zostaje nam to, co prawdziwe. Zamiast ego pojawia się skromność. Jest to jednak twarda skromność połączona z pewnością siebie. Podczas gdy ego jest sztuczne, tego rodzaju pewność siebie zapewnia odporność. Ego jest przywłaszczane, na pewność siebie trzeba zapracować. Ego jest samozwańcze, a wynikająca z niego duma jest sztuczna. Ego oszukuje, pewność siebie przygotowuje na trudności. To jak różnica między trucizną a skutecznym lekiem.

> Milczenie jest wytchnieniem dla silnych i pewnych siebie.

> Twórcy cichutko pracują w kącie. Przekształcają wewnętrzne poruszenie w produkt i ostatecznie w wyciszenie. Ignorują impuls szukania uznania przed rozpoczęciem działania. Nie mówią dużo i nie przejmują się tym, że inni, pokazujący się publicznie i cieszący się zainteresowaniem, na pozór wychodzą na tym lepiej (w rzeczywistości nie wychodzą). Są zanadto zajęci pracą, aby robić cokolwiek innego. Gdy już mówią, robią to, ponieważ na to zasłużyli.

> Nie lubimy przyznawać, że ktoś jest od nas lepszy. Niechętnie uznajemy też, że mamy wiele do nauczenia się. Chcemy być kompletni. Chcemy być gotowi. Jesteśmy zajęci i przeciążeni. Dlatego godzenie się z nową, niższą oceną własnych talentów to jedna z najtrudniejszych rzeczy w życiu, ale prawie zawsze okazuje się ona niezbędna do osiągnięcia mistrzowskiego poziomu. Udawanie mądrości to jedna z najbardziej niebezpiecznych wad, ponieważ uniemożliwia rozwój. Lekarstwem na to jest rzetelna samoocena.

> Pasja to przerost formy nad treścią. Cel to sama treść.
>
> Najważniejsza praca, jaką należy wykonać, wymaga rozsądku i rozwagi. Nie pasji. Nie naiwności.
>
> Byłoby znacznie lepiej, gdybyś czuł się onieśmielony tym, co Cię czeka. Pokorny w obliczu ogromu wyzwania i mimo to zdeterminowany, by sobie z nim poradzić. Pasję pozostaw amatorom. Niech ważne będzie poczucie tego, co musisz zrobić i powiedzieć, a nie to, czym się interesujesz i jaki chcesz być. Zapamiętaj epigramat Talleyranda skierowany do dyplomatów: Surtout, pas trop de zèle („Przede wszystkim nie bądźcie nadgorliwi”). Wtedy dokonasz wielkich rzeczy. Wtedy przestaniesz być dawnym sobą — pełnym dobrych intencji, ale nieskutecznym.

> Na tym właśnie polega strategia płótna — na pomaganiu sobie poprzez pomoc innym. Na konsekwentnym odkładaniu krótkoterminowej gratyfikacji na rzecz długoterminowych zysków. Podczas gdy wszyscy inni pragną uznania i szacunku, Ty możesz to ignorować. Możesz zapomnieć o tym w takim stopniu, że będziesz zadowolony, gdy inni zyskają uznanie zamiast Ciebie. W końcu taki był Twój cel. Niech inni zdobywają pochwały na kredyt, podczas gdy Ty odłożysz to na później i będziesz czerpał odsetki od kapitału.

> Człowiek, który przez cały czas myśli, nie ma nad czym się zastanawiać, jak tylko nad myślami. Dlatego traci kontakt z rzeczywistością i żyje w świecie iluzji.

> Nawet jako dorośli jesteśmy narażeni na takie myśli w trakcie niewinnego spaceru ulicą. Zakładamy słuchawki i nagle czujemy się jak w teledysku. Podnosimy kołnierz kurtki i przez chwilę wyobrażamy sobie, jak świetnie musimy wyglądać. Odtwarzamy w głowie udane spotkanie, na które dopiero się udajemy. Tłumy rozstępują się, gdy idziemy. Jesteśmy nieustraszonymi wojownikami w drodze na szczyt.

> To jak czołówka w filmie. To jak scena w powieści. Jest nam dobrze — o wiele lepiej niż z poczuciem wątpliwości, lęku, normalności. Dlatego pozostajemy w naszych głowach zamiast uczestniczyć w otaczającym nas świecie.
> 
> To właśnie ego, kochany.

> Musimy wystrzegać się nieokiełznanej pewności siebie i obsesji na własnym punkcie. „Pierwszym owocem samoświadomości jest pokora” — powiedziała kiedyś Flannery O’Connor. Dobrze poznając samych siebie, możemy zwalczyć ego.

> Możesz się okłamywać, mówiąc, że poświęcasz na coś czas. Możesz udawać, że pracujesz. Jednak ostatecznie spotkasz się z innymi. Zostaniesz sprawdzony i zapewne zdemaskowany.

> Za każdym razem, gdy zasiadasz do pracy, przypominaj sobie: robiąc to, odraczam gratyfikację. Przechodzę „test pianki”. Zarabiam na to, czego pragnie moja ambicja. Inwestuję w siebie zamiast w ego. Możesz pochwalić samego siebie za dokonanie tego wyboru, ale nie przesadzaj z tym, ponieważ musisz wrócić do czekających na Ciebie zadań: praktyki, pracy, doskonalenia się.
> 
> Praca polega na tym, by samotnie wyjść na bieżnię, gdy pogoda sprawia, że wszyscy zostają w domach. Praca to parcie naprzód mimo bólu oraz nieudanych pierwszych szkiców i prototypów. To ignorowanie wyrazów uznania kierowanych do innych oraz, co ważniejsze, ignorowanie pochwał, jakie Ty sam otrzymujesz. Ponieważ masz pracę do wykonania. Praca nie pragnie być dobra. Trzeba ją taką uczynić mimo przeciwności.
> 
> Jest też inne powiedzenie: fachowca poznasz po wiórach, jakie pozostawia. To prawda. Aby właściwie ocenić swoje postępy, wystarczy rozejrzeć się po podłodze.


> Naprawdę ambitnym wyzwaniem jest oczywiście zmierzenie się z rzeczywistością i — mimo odciągających spraw — kontynuowanie pracy ze spokojną pewnością siebie. Pozostaw innym korzystanie z kul. Czeka Cię samotna walka o to, by być prawdziwym, by móc powiedzieć: „Nie zamierzam odpuszczać”, by móc stwierdzić: „Zamierzam być sobą, swoją najlepszą wersją. Jestem w tym na długi czas niezależnie od tego, jakie trudności mnie czekają”. Walka, aby czegoś dokonać, zamiast być kimś.


> Na tej drodze ważne jest nie to, „kim chcę w życiu zostać”, ale „czego chcę w życiu dokonać”. To podejście wymaga odrzucenia samolubnych interesów i zadania sobie pytań: Jakiemu powołaniu to służy? Jakie zasady rządzą moimi wyborami? Czy chcę być taki jak wszyscy inni, czy wolę dokonać czegoś innego?


> Według Seneki często powinniśmy zastanawiać się nad sensem greckiego słowa euthymia. Związane jest ono ze zrozumieniem własnej drogi i tego, jak na niej pozostać bez rozpraszania się opiniami innych, z którymi się na niej mijamy. Oznacza to, że pokonanie innych nie jest ważne. Nie jest też istotne, by mieć więcej od innych. Liczy się pozostawanie sobą i bycie w tym jak najlepszym bez ulegania sprawom, które Cię od tego odciągają. Ważne jest, by zmierzać w kierunku, w którym wyruszyłeś. Dokonanie jak najwięcej w obszarze, który wybrałeś. To wszystko — ani więcej, ani mniej. Przy okazji — słowo euthymia po polsku oznacza „spokój”.

> Znacznie lepiej jest przyjąć postawę, zgodnie z którą wystarczy wykonywać dobrą robotę. Oznacza to, że im mniejszą wagę przywiązujemy do skutków, tym lepiej. To realizowanie własnych standardów powinno napełniać nas dumą i szacunkiem do samych siebie. Wysiłek powinien wystarczać, wyniki — dobre czy złe — nie powinny być istotne. Gdy rządzi nami ego, same starania nie wystarczą. Potrzebujemy uznania i zapłaty. Problematyczne jest zwłaszcza to, że często je otrzymujemy. Inni nas chwalą, płacą nam i zaczynamy przyjmować założenie, że te dwie rzeczy zawsze idą ze sobą w parze. Nieuniknionym efektem tego jest „kac oczekiwań”.

> Będziesz niedoceniany, Twoje plany zostaną storpedowane, doświadczysz zaskakujących niepowodzeń, Twoje oczekiwania nie zostaną spełnione, poniesiesz porażkę, przegrasz. Jak postąpisz w takich sytuacjach? W czym odnajdziesz dumę z siebie i swojej pracy? Oto, co John Wooden radzi swoim graczom: zmieńcie definicję sukcesu. „Sukces to spokój umysłu, wynikający bezpośrednio z zadowolenia z siebie, gdy wiesz, że dołożyłeś starań, aby z całych sił próbować stać się najlepszym, jakim możesz być”. „Ambicja — przypominał sobie Marek Aureliusz — oznacza powiązanie swojego dobrostanu z tym, co mówią lub robią inni […] Rozsądek polega na powiązaniu go z własnymi poczynaniami”.

> W mitologii greckiej postacie często przeżywają katabasis — „zstąpienie do otchłani”. Są zmuszone do ucieczki, wpadają w depresję, a w niektórych sytuacjach dosłownie zstępują do świata podziemnego. Gdy wracają, wiedzą i rozumieją więcej. Dziś możemy nazwać takie miejsce piekłem. Wszystkim nam zdarza się spędzać w nim jakiś czas. Otaczamy się bzdurami. Rzeczami, które nas rozpraszają. Kłamstwami na temat tego, co nas uszczęśliwi i co jest dla nas ważne. Stajemy się ludźmi, jakimi nie powinniśmy być, i podejmujemy destrukcyjne działania. Ten niezdrowy i powodowany przez ego stan nasila się i staje się niemal trwały. Aż do momentu, w którym katabasis zmusza nas do konfrontacji.

> Duris dura franguntur (z łac. twarde rzeczy można złamać twardymi rzeczami). Im większe ego, tym twardszy upadek.

> Rozmyślanie nad tym, co się udało i jak wspaniali jesteśmy, nigdzie nas nie doprowadzi; co najwyżej skończymy w miejscu, w którym już się znajdujemy. Chcemy jednak pójść dalej, chcemy czegoś więcej, chcemy stale się doskonalić. Ego to uniemożliwia, dlatego powinniśmy je sobie podporządkować i złamać za pomocą coraz wyższych standardów. Celem nie jest wynikająca z chciwości nieustanna pogoń za „czymś więcej”, lecz stopniowe doskonalenie się oparte w większym stopniu na dyscyplinie niż na chwilowej dyspozycji.

> Sukces upaja, natomiast do podtrzymania go potrzebna jest trzeźwość umysłu. Nie możesz nauczyć się czegoś nowego, jeśli uważasz, że wszystko już wiesz. Nie powinieneś też wierzyć w mity, jakie sam wymyślasz, ani w szum i hałas świata zewnętrznego. Musisz zrozumieć, że jesteś małą cząstką pełnego powiązań wszechświata. Ponadto powinieneś zbudować schemat i system postępowania skupiony na pracy, a nie na Tobie.

> To najwyraźniej typowe — nigdy nie jesteśmy zadowoleni z tego, co sami mamy. Dodatkowo pragniemy tego, co mają inni. Chcemy mieć więcej niż ktokolwiek inny. Zaczynamy ze świadomością tego, co jest dla nas ważne, jednak gdy już to osiągniemy, zapominamy o priorytetach. Ego zaczyna nami rządzić i może doprowadzić nas do ruiny.

> Tylko Ty wiesz, w jakim wyścigu uczestniczysz — ale tylko wtedy, jeśli Twoje ego nie zdecyduje, że Twoja wartość zależy od bycia lepszym i posiadania więcej niż ktokolwiek gdziekolwiek. Każdy z nas ma wyjątkowy potencjał i cel. To oznacza, że tylko Ty możesz ustalać zasady i oceniać wyniki w swoim życiu. Jednak zbyt często oglądamy się na innych ludzi i standard, jaki musimy spełnić, wyznaczamy na podstawie ich aprobaty. W efekcie marnujemy nasz potencjał i nasze przeznaczenie.

> Ego wymaga zaszczytów, aby potwierdzić swoją wartość. Natomiast pewność siebie pozwala czekać i skupić się na aktualnym zadaniu niezależnie od zewnętrznego uznania.

> Zwykle wydaje nam się, że ludzie odnieśli sukces dzięki energii i entuzjazmowi. Niemal usprawiedliwiamy ego, ponieważ sądzimy, że jest ono częścią osobowości potrzebną do „dokonania czegoś wielkiego”. Możliwe, że osiągnąłeś swoją pozycję dzięki odpowiedniej dozie determinacji. Zastanów się jednak, czy przetrwa ona przez następnych kilkadziesiąt lat. Czy naprawdę potrafisz stale wyprzedzać innych i pracować ciężej niż oni?
>
> Odpowiedź brzmi: nie. Ego mówi nam, że jesteśmy niepokonani, że mamy nieograniczone siły, które nigdy się nie wyczerpią. Jednak nieskończona energia nie może być warunkiem niezbędnym do osiągnięcia wielkości.

> Będziesz niedoceniany, Twoje plany zostaną storpedowane, doświadczysz zaskakujących niepowodzeń, Twoje oczekiwania nie zostaną spełnione, poniesiesz porażkę, przegrasz.
> 
> Jak postąpisz w takich sytuacjach? W czym odnajdziesz dumę z siebie i swojej pracy? Oto, co John Wooden radzi swoim graczom: zmieńcie definicję sukcesu. „Sukces to spokój umysłu, wynikający bezpośrednio z zadowolenia z siebie, gdy wiesz, że dołożyłeś starań, aby z całych sił próbować stać się najlepszym, jakim możesz być”. „Ambicja — przypominał sobie Marek Aureliusz — oznacza powiązanie swojego dobrostanu z tym, co mówią lub robią inni […] Rozsądek polega na powiązaniu go z własnymi poczynaniami”.
> 
> Wykonuj swoją pracę. Rób to dobrze. Potem odpuść i pozwól działać Bogu. To wszystko, czego potrzebujesz. Uznanie i nagrody to tylko dodatki. Odrzucenie zależy od innych, nie od nas.


> Wielebny William A. Sutton ok. 120 lat temu zaobserwował, że „możemy spokornieć wyłącznie, przechodząc przez upokorzenie”. Znacznie lepiej byłoby oszczędzić sobie takich doświadczeń, jednak czasem są one jedynym sposobem na to, byśmy przejrzeli na oczy.

> Każdy może wygrać, jednak nie każdy potrafi stać się najlepszą możliwą wersją siebie.
