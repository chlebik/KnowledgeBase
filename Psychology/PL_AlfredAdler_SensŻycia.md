# Sens życia <br /> Alfred Adler

Państwowe Wydawnictwo Naukowe, 1986, Biblioteka Klasyków Psychologii

*Podkreślenia w cytatach* są autora, nie moje.


>  *Podstawowym prawem życia jest więc przezwyciężenie.* Przezwyciężeniu służy dążenie do samozachowania, do równowagi cielesnej i duchowej, wzrost cielesny i duchowy i dążenie do perfekcji.
s. 79

> Równowaga duchowa jest stale zagrożona. W dążeniu do dokonania człowiek jest zawsze duchowo poruszony i czuje swój brak harmonii wobec celu doskonałości. Jedynie poczucie, że osiągnął dostateczne miejsce w dążeniu wzwyż, zdoła mu dać uczucie spokoju, wartości, szczęścia. W najbliższej chwili znów go pociąga jego cel. *Teraz staje się jasne, że być człowiekiem, znaczy mieć poczucie niższości, prące ustawicznie do przezwyciężania go.*
> s. 79-80

> Dawno wykazywałem, że być człowiekiem znaczy: czuć się niepełnowartościowym. Może nie wszyscy to zapamiętali. Możliwe też, że niejednego zraża to określenie i wolałby wybrać inne. [...] Poczucie niewydolności jest cierpieniem pozytywnym i trwa przynajmniej do chwili rozwiązania zadania, zaspokojenia potrzeby, rozluźnienia napięcia. Jest to widoczne uczucie, dane i umożliwione przez naturę, podobne do bolesnego napięcia, domagającego się rozwiązania. [...] W pewnych warunkach może też rozluźnieniu tego napięcia towarzyszyć cierpienie, ból trwały lub przemijający, podobnych do tego, który towarzyszy odjazdowi wiernego przyjaciela albo bolesnej operacji. [...] 
>
> Podobnie jak niemowlę zdradza swymi ruchami poczucie niewydolności, nieustające dążenie do udoskonalenia i rozwiązania witalnych wymogów, tak samo historię ludzkości należy uważać za historię poczucia niższości i prób jego rozwiązania. Żywa materia, raz wprawiona w ruch, ustawicznie dążyła do przejścia z sytuacji niższej do wyższej. [...] Ruch ten, którego żadną miarą nie należy uważać za wiodący ku śmierci, zmierza raczej do przezwyciężenia świata zewnętrznego, a żadną miarą nie do wyrównania, nie do stanu spoczynku.
> s. 99-100


> Któż mógłby poważnie powątpiewać o tym, że jednostce ludzkiej, tak po macoszemu wyposażonej przez naturę, zostało jako błogosławieństwo przydane silne poczucie niższości, prące do sytuacji plusowej, do bezpieczeństwa i podboju? A ten ogromny, przymusowy bunt przeciw tkwiącemu w niej poczuciu niższości, jako podstawie rozwoju ludzkości, wciąż się od nowa rozbudza i powtarza w każdym niemowlęciu i dziecku.
> 
> Dziecko, o ile nie jest zbyt upośledzone, [...], pozostaje już pod przymusem tego rozwoju wzwyż, pobudzającym jego ciało i duszę do wzrostu. Jemu również przepisała natura dążenie ku przezwyciężeni. Jego małość, słabość, brak samoistnie stworzonych zadowoleń, mniejsze i większe zaniedbania - wszystko to jest indywidualną podnietą do rozwoju jego sił.
> s. 101-102

> Przystosowanie się dziecka do otoczenia na miarę jego możliwości jest jego pierwszym aktem twórczym, do którego prze go poczucie niższości. To przystosowanie się, w każdym przypadku odmienne, jest ruchem, który ujmuje ostatecznie jako kształt, jako ruch zakrzepły, jako formę życia zdającą się przyrzekać cel bezpieczeństwa i zwycięstwa. Granice, w obrębie których dokonywa się ten rozwój, są ogólnie ludzkie, dane przez stan ewolucji gatunku i jednostki.
> s. 104-105

> Ludzkie poczucie niższości, stępiające się zazwyczaj w dążeniu naprzód, wydobywa się na wierzch wśród burz życia, a dostatecznie wyraźnie w ciężkich próbach.
> s. 109

> *Celem ludzkiej duszy jest przezwyciężenie, doskonałość, pewność, wyższość.*
> s. 140

>  